## Projecten1: Ambilight voor HTPC

### Omschrijving van het project
Een achtergrondverlichtingssysteem, “Ambilight”, dat tussen muur en beeldscherm kan gemonteerd worden, voorzien van een gebruiksvriendelijk softwarepakket dat een groot aantal verlichtingsmogelijkheden voorziet. Met de ambilight is het mogelijk om in real-time een lichtsignaal te genereren die naadloos samengaat met het kleurenpalet van het beeldscherm.

Het eindproduct zal een achtergrondverlichtingssysteem zijn voor HTPC's die de filmbeleving veel intenser doet ervaren. We verwachten dat de software minimaal elke ledstrip afzonderlijk kan aansturen via een arduino microcontroller. Eén of meerdere kleuren worden in real-time bepaald op basis van het beeld dat het scherm op dat moment weergeeft. Met de software applicatie kan men de ledstrips koppelen aan een regio op het scherm die dan geanalyseerd kan worden. Met de software kan gekozen worden tussen ambilight-modus en sfeerverlichting: een aantal licht- en overgangseffecten die bijvoorbeeld een kalmerend effect geven bij het beluisteren van muziek en als visualiser kunnen dienen.Als mogelijke uitbreiding kunnen we een webapplicatie of smartphone app ontwikkelen waarmee we op een efficiënte manier de voornaamste functies kunnen beheren.

### Innovatief aspect van het project
Ons uiteindelijke Ambilight systeem zal bruikbaar zijn op iéder windows systeem en met élk beeldscherm. Met de gebruiksvriendelijke software kan men de nodige instellingen en voorkeuren invoeren en kiezen uit tal van verschillende presets met lichteffecten. Zo kan alles aangepast worden naar eigen voorkeur. Wanneer de mediacenter computer uitgeschakeld is, kan de arduino zelfstandig gebruikt worden als sfeerverlichting.